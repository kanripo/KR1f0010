# -*- mode: mandoku-view -*-
#+TITLE: 孝經集傳
#+DATE: 2015-09-23 09:40:48
#+PROPERTY: JUAN 4
<pb:KR1f0010_WYG_004-1a>¶
欽定四庫全書¶
　孝經集傳卷四¶
　　　　　　　　　　　　明　黄道周　撰¶
　　廣揚名章第十四¶
子曰君子之事親孝故忠可移於君事兄悌故順可移¶
於長居家理故治可移於官是以行成於内而名立於¶
後世矣¶
　(君子之立行非以為名也然而行立則名從之矣事/親孝事兄悌居家理此三者修於實而無其名事君)¶
<pb:KR1f0010_WYG_004-1b>¶
　(忠事長順居官治此三者有其實而名應之詩曰文/王有聲遹駿有聲周公之告召公曰丕單稱徳皆不)¶
　(諱名也而今之君子則必以名為諱故孝弟衰而/忠順息居家不理治官無狀而猥享爵禄者衆也)¶
　　　右經第十四章¶
　　　大傳第十四¶
　傳曰所謂治國在齊其家者其家不可敎而能敎人¶
　者無之故君子不出家而成敎於國孝者所以事君¶
　也弟者所以事長也慈者所以使衆也康誥曰如保¶
　赤子心誠求之雖不中不逺矣未有學養子而後嫁¶
<pb:KR1f0010_WYG_004-2a>¶
　者也一家仁一國興仁一家讓一國興讓一人貪戾¶
　一國作亂其機如此此謂一言僨事一人定國堯舜¶
　帥天下以仁而民從之桀紂帥天下以暴而民從之¶
　其所令反其所好而民不從是故君子有諸已而後¶
　求諸人無諸已而後非諸人所藏乎身不恕而能喻¶
　諸人者未之有也故治國在齊其家詩云桃之夭夭¶
　其葉蓁蓁之子于歸宜其家人宜其家人而後可以¶
　教國人詩云宜兄宜弟宜兄宜弟而後可以敎國人¶
<pb:KR1f0010_WYG_004-2b>¶
　詩云其儀不忒正是四國其為父子兄弟足法而後¶
　民法之也此謂治國在齊其家¶
　　(宜其家人可以語孝乎語曰孝衰於妻子使孝不/衰於妻子則亦可以語孝矣其儀不忒可以語孝)¶
　　(乎記曰有和氣必有愉色有愉色必有婉容愉色/婉容可以稱儀矣然則移孝移忠移治移之何義)¶
　　(也曰是先後之序也君子之為治也治其本而後/正其末正其不移者而後其移之皆具也一家仁)¶
　　(讓一國仁讓仁讓滿國不缺於家何移之有然則/君子成敎於家傳之後世法之天下其亦謂名與)¶
　　(曰堯舜者孝弟之名也孟子曰徐行後長者謂之/弟疾行先長者謂之不弟夫徐行者豈人所不能)¶
　　(哉所不為耳堯舜之道孝弟而已矣繇孝弟而行/仁義繇仁義而名堯舜堯舜有後世之名堯舜亦)¶
<pb:KR1f0010_WYG_004-3a>¶
　　(有所不辭也然則其當世無名/者何葢有之矣民無得而稱焉)¶
　曾子曰君子立孝其忠之用禮之貴故為人子不能¶
　孝其父者不敢言人父不能畜其子者為人弟不能¶
　承其兄者不敢言人兄不能順其弟者為人臣不能¶
　事其君者不敢言人君不能使其臣者也故與父言¶
　言畜子與子言言孝父與兄言言順弟與弟言言承¶
　兄與君言言使臣與臣言言事君是故未有君而忠¶
　臣可知者孝子之謂也未有長而順下可知者弟弟之¶
<pb:KR1f0010_WYG_004-3b>¶
　謂也未有治而能仕可知者先修之謂也故曰孝子¶
　善事君弟弟善事長君子一孝一悌可謂知終矣¶
　　(一家之老逹於天子一市之邑通於天下未有治/而能仕可知者無它亦曰孝弟而已季康子問使)¶
　　(民敬忠以勸如之何子曰臨之以莊則敬孝慈則/忠舉善而敎不能則勸臨之以莊君臣之義也孝)¶
　　(慈則忠父子之道也舉善而敎不能兄師之務也/合是三者亦可以治天下矣書曰始于家邦終于)¶
　　(四海君子知/終是之謂也)¶
　曾子曰君子為小猶為大也居猶仕也備則未為備¶
　也而勿慮存焉事父可以事君事兄可以事師長使¶
<pb:KR1f0010_WYG_004-4a>¶
　子猶使臣也使弟猶使承嗣也能取朋友者亦能取¶
　所與從政者矣賜與其宫室亦猶慶賞於國也忿怒¶
　其臣妾亦猶用刑罰於萬民也是故為善必自内始¶
　也内人怨之雖外人亦不能立也¶
　　(行成於内是之謂也君子之有内行者必有外治/非以為名其所勿慮者然也忿怒其臣妾猶刑罰)¶
　　(於萬民言其毁傷之有不敢也而不知者以是為/詬厲則是以妻子臣妾為百姓徒役也以妻子臣)¶
　　(妾比於百姓徒役而/家能治者未之有也)¶
　曾子曰君子之於子也愛而勿面也使而勿貌也導¶
<pb:KR1f0010_WYG_004-4b>¶
　之以道而勿强也宫中雍雍外焉肅肅兄弟怡怡朋¶
　友切切逺者以貌近者以情友以立其所能而遠其¶
　所不能苟無失其所守亦可與終身矣¶
　　(孝經之言皆未有及於朋友者而曾子每言朋友/何也朋友者兄弟之推也行弗信於兄弟則亦弗)¶
　　(信於朋友矣然則君子之於子導而弗强何也曰/强則傷恩然則君子之於民導而復强之乎曰民)¶
　　(性本順順而利導之何强之有詩曰順帝之則賈/生曰事君之道不過於事父故不肖者之事父也)¶
　　(不可以事君事長之道不過於事兄故不肖者之/事兄也不可以事長使下之道不過於使弟故不)¶
　　(肖者之使弟也不可以使下交接之道不過於為/身故不肖者之為身也不可以接友慈民之道不)¶
<pb:KR1f0010_WYG_004-5a>¶
　　(過於慈其子故不肖者之愛子不可以慈民居家/之道不過於居官故不肖者之於家也不可以居)¶
　　(官夫道者行之於父則行之於君矣行之於兄則/行之於長矣行之於弟則行之於下矣行之於身)¶
　　(則行之於友矣行之於子則行之於民矣行之/於家則行之於官矣甚矣賈生之言似曾子也)¶
　記曰君子有三患未之聞患弗得聞也既聞之患弗¶
　得學也既學之患弗得行也君子有五恥居其位而¶
　無其言君子恥之有其言而無其行君子恥之既得¶
　之而又失之君子恥之地有餘而民不足君子恥之¶
　衆均而寡倍焉君子恥之¶
<pb:KR1f0010_WYG_004-5b>¶
　　(是猶曾氏之言也然則名不立於後世君子不恥/之何也曰行不成於内則君子恥之没世無稱則)¶
　　(是君子之所疾也曾子曰華繁而實寡者天也言/多而行寡者人也夫多華言而寡實行即其妻子)¶
　　(臣妾猶且恥之/而況於君子乎)¶
　曾子曰君子無悒悒於貧無勿勿於賤無憚憚於不¶
　聞布衣不完蔬食不飽蓬戸穴牖日孜孜上仁知我¶
　吾無訢訢不知我吾無悒悒是以君子直言直行不¶
　宛言而取富不屈行而取位畏之見逐智之見殺固¶
　不難詘身而為不仁宛言而為不智則君子弗為也¶
<pb:KR1f0010_WYG_004-6a>¶
　　(畏之見逐智之見殺可以謂孝乎曰孝移於忠而/孝始衰孝之始衰者何也曰直者孝之所不貴也)¶
　　(父無殺逐而君有殺逐君而父之父而君之殺逐/相半也而孝與直勢不得半故孝之貴順也順而)¶
　　(不可則君子自隕焉毋以殺逐成君父之名然則/曾子之言此者何也惡夫世之苟富貴以敗名於)¶
　　(外惰行於/内者也)¶
　曾子曰君子以仁為尊天下之為富天下之為貴何¶
　為富則仁為富也何為貴則仁為貴也昔者舜匹夫¶
　也土地之厚得而有之人徒之衆得而使之舜惟仁¶
　以得之也是故君子脱富貴必勉於仁也昔者伯夷¶
<pb:KR1f0010_WYG_004-6b>¶
　叔齊死於溝澮之間其名成於天下夫二子者居河¶
　濟之間非有土地之厚貨粟之富也言為文章行為¶
　表綴於天下是故君子思仁義晝則忘食夜則忘味¶
　日旦就業夕而自省以役其身亦可謂守業矣¶
　　(守業者可以成名乎成名者無業仁之為業孝之/為業守業之意不在於成名也自舜夷齊以來移)¶
　　(孝移弟以治官者多矣而未有傳者顔閔孟曾未/以忠順治官稱也而其名獨聞故以忠順治官為)¶
　　(可法於天下可傳於後世者則夷齊之没久矣然/則夷齊絶祀可以為孝乎曰移而作忠兄弟偕亡)¶
　　(可以為弟乎曰移而敎順不比於十夫可以治官/乎曰移理以清然則泰伯虞仲可以治官乎曰治)¶
<pb:KR1f0010_WYG_004-7a>¶
　　(於荆蠻變於吳越何不可治官之有然則自舜以/來未有若夷齊泰伯虞仲之仁者也子曰富與貴)¶
　　(是人之所欲也不以其道得之不處也貧與賤是/人之所惡也不以其道得之不去也君子去仁惡)¶
　　(乎成名君子無終食之間違/仁造次必於是顛沛必於是)¶
　　　右傳七則¶
　　諫諍章第十五¶
曾子曰若夫慈愛恭敬安親揚名則聞命矣敢問子從¶
父之令可謂孝乎子曰是何言與是何言與昔者天¶
子有争臣七人雖無道不失其天下諸侯有争臣¶
<pb:KR1f0010_WYG_004-7b>¶
五人雖無道不失其國大夫有争臣三人雖無道不¶
失其家士有争友則身不離於令名父有争子則身¶
不陷於不義故當不義則子不可以不争於父臣不¶
可以不争於君故當不義則争之從父之令又焉得¶
為孝乎¶
　(古之為禮者未有諫諍之禮也史為書瞽誦詩士箴/諫大夫䂓誨士傳言官師相䂓工執藝事然而記禮)¶
　(者未之取也取其揚觶者則猶諸侯卿大夫之禮也/然則易有之乎曰納約巷遇是亦未之有也然則春)¶
　(秋有之乎曰濫淵祈招春秋未之書也書殺洩冶未/知其何以死也然則書有之乎五子之歌則猶之誦)¶
<pb:KR1f0010_WYG_004-8a>¶
　(詩也微子王子私討焉耳然則古皆未有諫諍之禮/也孟子曰有故而去反覆而不聽則去是近於禮矣)¶
　(然而未顯則猶是列國之事也賈生曰太子既冠成/人免於保傅之嚴則有司過之史撤膳之宰天子有)¶
　(過史必書之史之義不得書過則死宰必撤膳宰之/義不得撤膳則死是則可謂諫諍之禮矣然猶是史)¶
　(宰之事也天下之司諫者獨史宰乎伊訓曰臣下不/&KR0716;其刑墨易曰鼎折足覆公餗其刑剭剭與墨皆刑)¶
　(也禮失而後入於刑入於刑則禮可不設矣夫為領/臣之子則亦猶此乎然則君父皆聖明者也而亦有)¶
　(不義何也曰聖明之過不裁于義則亦有不義者矣/裁而後顯之裁而後安之然則顯親之與安親有别)¶
　(乎曰安親者當日之事顯親者異日之事也劉生曰/王臣蹇蹇匪躬之故人臣所蹇蹇為難而諫其君者)¶
　(非為身也將欲以&KR0716;君之過矯君之失也君有過失/危亡之萌也見君之過失而不諫是輕君之危亡也)¶
<pb:KR1f0010_WYG_004-8b>¶
　(輕君之危亡忠臣不忍為也三諫不用則去不去則/身亡身亡者仁人所不為也是故諫有五一曰正諫)¶
　(二曰降諫三曰忠諫四曰戇諫五曰諷諫孔子曰吾/其從諷諫矣乎夫不諫則危君諫則危身與其危君)¶
　(寧危身危身而不用則諫亦無功矣智者度君權時/調其緩急而處其宜上不以危君下不以危身故在)¶
　(國而國不危在身而身不殆昔陳靈公不聽洩冶之/諫而殺之曹羇三諫曹君不聽而去春秋序義雖俱)¶
　(賢而曹羇合禮然則臣可去也子不可去也去而無/所逃則若何伋夀之乗舟申生之守其則孰為義乎)¶
　(皆義也然則古有子諫其父者無有乎曰未之有也/周子晉之諫靈王也曰無底於旤敗然而已細猶之)¶
　(無諫也則是子未有正諫者也然則曾子鋤𤓰而傷/其根是亦譎諫與曰是譎諫也倚門之歌是為捐本)¶
　(捐木傷根其實不延以曾晳之逹也而不可以諷或/非其事也不然則過在曾子子言之君子弛其親之)¶
<pb:KR1f0010_WYG_004-9a>¶
　(過而敬其美曾晳之美足以蔽過矣而曾子/猶歉然喻親之未能故諫者孝子所不諱也)¶
　　　右經第十五章¶
　　　大傳第十五¶
　子曰事父母㡬諫見志不從又敬不違勞而不怨¶
　　(冡子可以諫乎冡子而諫不如少子之信也然難/乎其為子則亦難乎其為弟矣㡬微也微諫則猶)¶
　　(之乎未諫也微諫之可以諫者何也曰愛也敬也/致敬而誠致愛而勤因性而救志則亦可以正志)¶
　　(矣然且不如未諫之信也與夫未諫之順也傳曰/父母有過下氣怡色柔聲以諫諫若不入起敬起)¶
　　(孝説則復諫與其得罪於鄉黨州閭寧熟諫父母/父母怒不説撻之流血不敢疾怨起敬起孝夫以)¶
<pb:KR1f0010_WYG_004-9b>¶
　　(得罪於鄉黨州閭為大於/天下者乎何志之篤也)¶
　記曰為人臣之禮不顯諫三諫而不聽則逃之子之¶
　事親也三諫不聽則號泣而隨之¶
　　(是禮也何其反也人臣而不顯諫則是臣而用子/之㡬也人子而至於號泣則是子而用臣之顯也)¶
　　(臣而用子之㡬則隱子而用臣之顯則亂矣然且/用之何也則亦各視其主也又視其事夫其主事)¶
　　(而不可以顯諫則臣/子共隱未為過也)¶
　曾子曰君子之孝也忠愛以敬反是亂也盡力而有¶
　禮莊敬而安之微諫而不倦聽從而不怠懽欣忠信¶
<pb:KR1f0010_WYG_004-10a>¶
　咎故不生可謂孝矣盡力無禮則小人也致敬而不¶
　忠則不入也是故禮以將其力敬以入其忠飲食移¶
　味居處溫愉著心於此濟其志也¶
　　(飲食居處孝子之所著濟也不著其物不濟其志/譬祈甘雨者舍其汗暴則亦無以得甘雨矣人臣)¶
　　(之諫其君必其軄業治官守理盗賊不生瑕釁不/作又值其閒暇意和氣柔而後申説之無不濟者)¶
　　(故濟志著心之有其具也非夫言説之謂也詩/曰既醉既飽小大稽首神嗜飲食使君夀考)¶
　曾子曰君子之孝也以正致諫士之孝也以徳從命¶
　庶人之孝也以力惡食¶
<pb:KR1f0010_WYG_004-10b>¶
　　(以正致諫惡在其㡬諫也曰以理則正以辭則㡬/夫猶之㡬諫也而謂之正諫者示諫之為正也夫)¶
　　(以不諫為正則君無復正臣父無復正子矣君無/復正臣父無復正子則是君可以殺其臣父可以)¶
　　(殺其子也君臣父子相尋於殺則其犯亂不自諫/始也故以諫為近於犯亂者曾子之初敎也以諫)¶
　　(為正敎者曾子之自救也曾子之自救不如其初/敎之順也然則君子之道異於士乎曰以為子則)¶
　　(何異之有危哉其以君子為異於士者也詩曰/母俾正反王欲玉女是用大諫藎臣之道也)¶
　曾子曰父母愛之喜而不忘父母惡之懼而無怨父¶
　母有過諫而不逆父母既歾必求仁者之粟而祀之¶
　此之謂禮終¶
<pb:KR1f0010_WYG_004-11a>¶
　　(諫而不逆則猶之不敢正諫也父之與君則必有/間矣而猶且紆迴者惡其直遂之無以明愛也且)¶
　　(無以明敬敬者道之近文者也然則中田號泣之/為不文乎曰號泣不可以隨而隨之中田則亦近)¶
　　(於文也然則無田不祭孝子親歾亦可以仕乎曰/仕而得仁人之粟則仕仕而不可得仁人之粟則)¶
　　(亦不仕也詩曰好是稼穡力民代食稼穡/維寳代食維好是子路曾子之所共歎也)¶
　單居離問於曾子曰事父母有道乎曾子曰有愛而¶
　敬父母之行若中道則從若不中道則諫諫而不用¶
　行之如繇已從而不諫非孝也諫而不從亦非孝也¶
　孝子之諫逹善而不敢争辨争辨者作亂之所繇興¶
<pb:KR1f0010_WYG_004-11b>¶
　也繇已為無咎則寧繇已為賢人則亂孝子無私樂¶
　孝子無私憂父母所憂憂之父母所樂樂之孝子惟¶
　巧變故父母安之若夫坐如尸立如齋弗訊不言言¶
　必齋色此成人之善者也未得為人子之道也¶
　　(有子曰其為人也孝弟而好犯上者鮮矣不好犯/上而好作亂者未之有也諫則近於犯上諫而争)¶
　　(辨則近於作亂臣子而為賢人所以敗亡乎故與/其為賢人不如其為孝子弟弟也是聖賢之隱情)¶
　　(也然則巧變者何也巧變者嬰孩之所貴也嬰孩/之所貴父母亦貴之父母之憂樂與嬰孩比也因)¶
　　(諫逹善反於嬰/孩之為孝術)¶
<pb:KR1f0010_WYG_004-12a>¶
　單居離問曰事兄有道乎曾子曰有尊事之以為已¶
　望也兄事之不遺其言兄之行若中道則兄事之兄¶
　之行若不中道則養之養之内不養於外則越也養¶
　之外不養於内則疏之也是故君子内外養之也¶
　　(孟子曰中也養不中才也養不才故人樂有賢父/兄也養者父兄之道而使弟行之何也曰養者犬)¶
　　(馬之能則猶是犬馬自與也犬馬之報主也見其/親則親之喣沫相就若奉焉耳然則弟無諫其兄)¶
　　(者乎曰無之怡怡之/言則猶比於無諫也)¶
　單居離問曰使弟有道乎曾子曰有嘉事不失時也¶
<pb:KR1f0010_WYG_004-12b>¶
　弟之行若中道則正以使之弟之行若不中道則兄¶
　事之絀事兄之道若不可然後舍之矣¶
　　(不諫而兄事之可謂禮乎曰禮也敬先人之胞體/以使其自反也使其不自反則逺於先人之志逺)¶
　　(於先人之志則逺於先人之體矣然則兄弟之不/强諫何也曰兄弟猶有父母之意焉父母之恩通)¶
　　(於兄弟君臣之/義通於朋友)¶
　　　右傳八則¶
　　感應章第十六¶
子曰昔者明王事父孝故事天明事母孝故事地察長¶
<pb:KR1f0010_WYG_004-13a>¶
幼順故上下治(舊本下有天地明察神/明彰矣二句今移下文)故雖天子必有¶
尊也言有父也必有先也言有兄也宗廟致敬不忘親¶
也修身慎行恐辱先也天地明察神明彰矣宗廟致敬¶
鬼神著矣(舊本天地明察二句在長幼順故上/下治之下文義不相䝉今移於此)¶
　(凡為明王父天母地宗功祖徳因郊祀以致敬於祖/襧因禘嘗以致愛於邦族因祖襧以敬人之父老因)¶
　(邦族以愛人之子弟因天下之父老子弟以自愛敬/其身身者天地鬼神之知能也天地鬼神有天子之)¶
　(身以效其知能而後禮樂有以作位育有以致孟子/曰人之所不慮而知者其良知也所不學而能者其)¶
　(良能也天地鬼神託於天子以効其知/能雖不學慮而所學慮者固已多矣)¶
<pb:KR1f0010_WYG_004-13b>¶
孝悌之至通於神明光於四海無所不通¶
　(郊祀明堂吉禘饗廟因而及於山川壇壝田祖后稷/丘陵墳衍宗工先臣之有功徳於民者以及於百蜡)¶
　(厲儺之祭皆以致慤之義通之則亦無所不通矣釋/奠於學誓於澤宫乞言合語養老養幼飲酒於鄉選)¶
　(士於射恵鮮小民及於鰥寡皆以致愛之義通之則/亦無所不通矣慤與愛兼致也不敢惡慢則皆有神)¶
　(明之道焉為天子而以神明待天下天下亦以神明/奉天子傳曰天之所覆地之所載日月所照霜露所)¶
　(隊凡有血氣者莫不尊親故曰/配天故孝經者周公之志也)¶
詩云自西自東自南自北無思不服¶
　(其無不服者何也敬也天地神明之治也尊在而尊/長在而長親在而親無它逹之天下也日月之相迎)¶
<pb:KR1f0010_WYG_004-14a>¶
　(星辰之相次風雷山澤之相命無不繇此者曾子曰/仁者仁此者也義者宜此者也忠者中此者也信者)¶
　(信此者也禮者體此者也行者行此者也彊者彊此者也/樂自順此生刑自反此作夫孝者天地之大經也置之而)¶
　(塞於天地溥之而衡於四海施諸後世而無朝夕推/而放諸東海而凖推而放諸西海而凖推而放諸南)¶
　(海而凖推而放諸北海而凖詩云自西/自東自南自北無思不服是之謂也)¶
　　　右經十六章¶
　　　大傳第十六¶
　凡三王敎世子必以禮樂樂所以修内也禮所以修¶
　外也禮樂交錯於中發形於外是故其成也懌恭敬¶
<pb:KR1f0010_WYG_004-14b>¶
　而溫文立太傅少傅以養之欲其知父子君臣之道¶
　也太傅審父子君臣之道以示之少傅奉世子以觀¶
　太傅之徳行而審喻之太傅在前少傅在後入則有¶
　保出則有師是以徳喻而敎成也師也者敎之以事¶
　而喻諸徳者也保也者慎其身以輔翼之歸於道者¶
　也¶
　　(明王之事天地則自其事父母始也其敬長尊老/不敢惡慢於天下則猶自父兄而推也以天子之)¶
　　(尊而必有父兄故立為保傅以敎之保傅之不足/而又為養老齒胄以示之示之不足而又為侯以)¶
<pb:KR1f0010_WYG_004-15a>¶
　　(射之言夫强猛不服不知父兄君長之義者之可/以發的也天子不敢忘父母則不敢易天地不敢)¶
　　(忘親則不敢辱先不敢辱先則不敢不敬其身矣/賈生曰天子不諭於先聖王之徳不知君國畜民)¶
　　(之道不見義禮之正不察應事之理不博古之典/傳不聞於威儀之數詩書禮樂之無經學業之不)¶
　　(法凡此其屬太師之任也古者齊太公軄之天子/不婣於親戚不恵於庶民無禮於大臣不忠於刑)¶
　　(獄無經於百官不哀於喪不敬於祭不戒於戎事/不信於諸侯不誠於賞罰不厚於徳不彊於行賜)¶
　　(予侈於左右恡惜疏於卑逺不能懲忿窒欲大行/大徳大義大道不從太師之敎凡此其屬太傅之)¶
　　(任也古者魯周公軄之天子處位不端受業不敬/敎誨諷誦詩書禮樂之不經不法不古言語不序)¶
　　(音聲不中律趨讓進退不以禮升降揖讓無容視/瞻俯仰無節妄咳唾數顧趨行不徳色不比順隱)¶
<pb:KR1f0010_WYG_004-15b>¶
　　(琴肆瑟凡此其屬太保之任也古者燕召公軄之/天子燕辟廢其學左右之習詭其師答逺方諸侯)¶
　　(遇貴大人不知文雅之辭答左右近臣不知己諾/之適簡聞小誦之不博不習凡此其屬少師之任)¶
　　(也古者史佚軄之天子居處出入不以禮衣服冠/帶不以法御器在側不以度雜綵從美不以章忿)¶
　　(怒説喜不以義賦與噍讓不以節小行小禮小義/小道凡此其屬少傅之任也天子居處燕私安所)¶
　　(易樂而湛夜漏屏人而數飲酒而醉食肉而飽飽/而强飢而惏暑而暍寒而𠻳寢而莫宥坐而莫侍)¶
　　(行而莫先莫後常自為開戶自取玩好自執器皿/函顧還面而御器之不舉不臧拆毁喪傷凡此其)¶
　　(屬少保之任也干戚戈羽之舞管籥琴瑟之㑹號/呼謌謠聲音不中律燕樂雅頌不中序凡此其屬)¶
　　(詔工之任也不知日月之不時節不知先王之諱/與國之大忌不知風雨雷電之眚凡此其屬太史)¶
<pb:KR1f0010_WYG_004-16a>¶
　　(之任也凡此入任者皆未及於孝弟也然以修身/慎行不至辱先則亦庶矣故為天子之道則必自)¶
　　(世子始也記曰知為人子然後可以為人父知為/人臣然後可以為人君知事人然後能使人故敎)¶
　　(天子以孝弟者必自敎世子始也敎世子則其所/敎天子者亦如此矣詩曰佛時仔肩示我顯徳行)¶
　先王之所以治天下者五貴有徳貴貴貴老敬長慈¶
　幼此五者先王之所以定天下也貴有徳何為也為¶
　其近於道也貴貴為其近於君也貴老為其近於親¶
　也敬長為其近於兄也慈幼為其近於子也是故至¶
　孝近乎王至弟近乎霸至孝近乎王雖天子必有父¶
<pb:KR1f0010_WYG_004-16b>¶
　至弟近乎霸雖諸侯必有兄先王之敎因而不改所¶
　以領天下國家也¶
　　(凡是五者則皆僃於太學矣燕享朝聘鄉飲酒耕/耤蒐狩則皆從太學來者也太學而外道莫備於)¶
　　(宗廟莫嚴於朝廷朝廷尊尊宗廟親親尊尊親親/則猶是一家之治也其使天下各尊其尊各親其)¶
　　(親則非復一家之治也故貴有徳貴貴貴老敬長/慈幼其道公於天下各舉其所近因性而不改是)¶
　　(先王之所/謂至要也)¶
　周公踐阼庶子之正於公族者敎之以孝弟睦友子¶
　愛明父子之義長幼之序其朝于公内朝則東面北¶
<pb:KR1f0010_WYG_004-17a>¶
　上臣有貴者以齒其在外朝則以官司士為之其在¶
　宗廟之中則如外朝之位宗人授事以爵以官其登¶
　餕獻受爵則以上嗣庶子治之雖有三命不踰父兄¶
　其公大事則以喪服之精粗為序雖公族之喪亦如¶
　之以次主人若公與族燕則異姓為賔膳宰為主人¶
　公與父兄齒族食世降一等其在軍則守於公襧公¶
　若有出疆之政庶子以公族之無事者守於公宫正¶
　室守太廟諸父守貴宫貴室諸子諸孫守下宫下室¶
<pb:KR1f0010_WYG_004-17b>¶
　五廟之孫祖廟未毁雖為庶人冠取妻必告死必赴¶
　練祥則告族之相為也宜弔不弔宜免不免有司罰¶
　之至於賵&KR0608;承含皆有正焉公族無宫刑大辟讞於¶
　公公三宥之有司三致辟三宥不對走出致刑於甸¶
　人公使人追之有司對以無及反命公素服不舉為¶
　之變哭於異姓之廟¶
　　(公族朝於内朝内親也雖有貴者以齒明父子也/外朝以官體異姓也宗廟之中以爵為位崇徳也)¶
　　(宗人授事以官尊賢也登餕受爵以上嗣尊祖之/道也喪紀以服之輕重為序不奪人親也公與族)¶
<pb:KR1f0010_WYG_004-18a>¶
　　(燕則以齒而孝弟之道逹矣其族食世降一等親/親之殺也戰則守於公襧孝愛之深也正室守太)¶
　　(廟尊宗室而君臣之道著矣諸父諸兄守貴室子/弟守下室而讓道逹矣五廟之孫祖廟未毁雖及)¶
　　(庶人冠娶必告死必赴不忘親也親未絶而列於/庶人賤無能也敬弔臨賵&KR0608;睦友之道也古者庶)¶
　　(子之官治而邦國有倫邦國有倫而衆嚮方矣公/族之罪雖親不以犯有司正術也所以體百姓也)¶
　　(刑于隱者不與國人慮兄弟也弗弔弗為服&KR0152;於/異姓之廟為忝祖逺之也素服居外不聽樂私喪)¶
　　(之也骨肉之親無絶也公族無宫刑不翦其類也/是周道也三代不相襲禮親親貴貴賢賢相循環)¶
　　(也而要於有父有兄興仁興讓則未有著於太學/者也太學之不釋奠於先老不齒胄於國子不禮)¶
　　(三老五更不合養老幼而可以廣孝弟未之有/也故文王世子之學聖人之明察所繇始也)¶
<pb:KR1f0010_WYG_004-18b>¶
　天道至教聖人至徳廟堂之上罍尊在阼犧尊在西¶
　廟堂之下縣皷在西應皷在東君在阼夫人在房大¶
　明生於東月生於西此隂陽之分夫婦之位也君西¶
　酌犧象夫人東酌罍尊禮交動乎上樂交應乎下和¶
　之至也¶
　　(天地者父母之象日月者夫婦之象也以日月著/天地以夫婦存父母以夫婦父母章於日月天地)¶
　　(此神明之道聖王未之有易也禮樂交動東西互/答以敬明愛以報其祖襧則祖襧之心安以告於)¶
　　(神祇則神祗之情適然則天地之不分祀后夫人/之不與郊祭何也曰髙禖之祭則黄帝之四妃與)¶
<pb:KR1f0010_WYG_004-19a>¶
　　(焉大明之奏則摯莘之二女從焉髙禖近於天地/大明近於日月古人之禮則必有取之也記曰天)¶
　　(子親耕於南郊以共齊盛王后親蠶於北郊以共/純服諸侯耕於東郊以共粢盛夫人蠶於北郊以)¶
　　(共冕服天子諸侯非莫耕也王后夫人非莫蠶也/身致其誠信誠信之謂盡盡之謂敬敬盡然後可)¶
　　(以事神明此所以通於神明之義也然則天地不合/分祀而君后分耕蠶何也曰祀可合也耕蠶不可)¶
　　(也然則分祀非禮與曰何為其非禮也合致者親/分致者尊親不如尊之慤也頌曰時邁其邦昊天)¶
　　(其子之致尊之謂也既右烈考亦右文母致親之/謂也致親於廟致尊於郊致親於内朝致尊於外)¶
　　(朝三代百王/各以義起也)¶
　太廟之内敬矣君親牽牲大夫贊幣而從君親制祭¶
<pb:KR1f0010_WYG_004-19b>¶
　夫人薦盎君親割牲夫人薦酒卿大夫從君命婦從¶
　夫人洞洞乎其敬也屬屬乎其忠也勿勿乎其欲其¶
　饗之也納牲詔於庭血毛詔於室羮定詔於堂三詔¶
　皆不同位葢道求而未之得也設祭於堂為祊乎外¶
　故曰於彼乎於此乎一獻質三獻文五獻察七獻神¶
　大饗其王事與¶
　　(天地之明察其在於大饗與而猶曰大饗之禮不/足以大旅大旅之禮不足以饗帝何也大饗之禮)¶
　　(夫婦所得以共盡也饗帝之禮夫婦所不得而共/盡也萃萬國之懽心以事其親又推其從出之祖)¶
<pb:KR1f0010_WYG_004-20a>¶
　　(以配上帝不合天下之賢親老幼起敬起愛則不/足以教美報也故曰萬物本乎天人本乎祖取財)¶
　　(於地取法於天是以尊天而親/地教民美報聖王之至要也)¶
　凡祭有四時春祭曰礿夏祭曰禘秋祭曰嘗冬祭曰¶
　烝礿禘陽義也嘗烝隂義也禘者陽之盛也嘗者隂¶
　之盛也故曰莫重於禘嘗古者於禘也發爵賜服順¶
　陽義也於嘗也出田邑發秋政順隂義也故記曰嘗¶
　之日發公室示賞也草艾則墨未發秋政則民弗敢¶
　草也故曰禘嘗之義大矣¶
<pb:KR1f0010_WYG_004-20b>¶
　　(未發秋政民弗敢草夫猶是殺草木不時非孝之/意乎春視賞而秋視罰不賞則亦不罰也先賞而)¶
　　(後罰夏道也賞人於廟罰人於社社者秋之告成/者也草木霜露順其隂陽慶賞刑威中於理義故)¶
　　(神明之意得而四海之心服也然則治天下之要/在於賞罰也聖人不以賞罰為義而以孝弟為義)¶
　　(者何也曰以孝弟為義其意不在於名法孝弟明/而名法出矣以名法為義其意不在於孝弟賞)¶
　　(罰明而孝弟衰矣故曰言思可道行思可/樂不肅而成不嚴而治其本出於此也)¶
　先王之薦可食也而不可耆也卷冕路車可陳也而¶
　不可好也武壯而不可樂也宗廟之威而不可安也¶
　宗廟之器可用也而不可便其利也所以交於神明¶
<pb:KR1f0010_WYG_004-21a>¶
　者不可同於安樂之義也酒醴之美𤣥酒明水之尚¶
　貴五味之本也黼黻文繡之美疏布之尚反女功之¶
　始也筦簟之安而蒲越稾鞂之尚明之也大羮不和¶
　貴其質也大圭不琢美其質也丹漆雕㡬之美素車¶
　之乘尊其樸也貴質而已矣所以交於神明者不可¶
　同於安䙝之義也¶
　　(神明之道始於太素父母之道始於太質天地之/道始於太樸此三始者孝弟之本義也有其質而)¶
　　(後文生焉天子之始存於世子世子之始存於孩/提故以三命加於父兄為天子而絀親長非禮也)¶
<pb:KR1f0010_WYG_004-21b>¶
　　(然則為天子則絶齊期之喪何也曰未之絶也其/意猶有存焉去文而已孝經之意在於反質反質)¶
　　(追本不忘其初春秋之嚴孝經之質皆遡朔於天/地明本於父母所以致其素樸交於神明之道也)¶
　天下無生而貴者也繼世以立諸侯象賢也以官爵¶
　人徳之殺也死而諡今也古者生無爵死無諡禮之¶
　所尊尊其義也失其義陳其數祝史之事也故其數¶
　可陳也其義難知也知其義而敬守之天子之所以¶
　治天下也¶
　　(天下無生而貴故以天子而尊父兄天地之序也/天下無惡慢人而不惡慢於人故以天子而恐辱)¶
<pb:KR1f0010_WYG_004-22a>¶
　　(先是聖賢之敬守也以天子而猶恐辱先則天下/之恐辱先者多矣桀紂之爵見薄於匹夫幽厲之)¶
　　(諡見訾於臣子故爵諡者古人所不貴也然且周/公身為之周公以為迂其身以善其君故反古而)¶
　　(不疑也然則孝經稱爵而不稱諡春秋稱諡與爵/文質互用與曰堯舜禹湯皆諡也禮有其義有其)¶
　　(數數者祝史之事也春秋得其義孝經得/其志得其志而敬守之雖萬世一姓可也)¶
　子曰武王周公其逹孝矣乎夫孝者善繼人之志善¶
　述人之事者也春秋脩其祖廟陳其宗器設其裳衣¶
　薦其時食宗廟之禮所以序昭穆也序爵所以辨貴¶
　賤也序事所以辨賢也旅酬下為上所以逮賤也燕¶
<pb:KR1f0010_WYG_004-22b>¶
　毛所以序齒也踐其位行其禮奏其樂敬其所尊愛¶
　其所親事死如事生事亡如事存孝之至也郊社之¶
　禮所以事上帝也宗廟之禮所以祀乎其先也明乎¶
　郊社之禮禘嘗之義治國其如示諸掌乎¶
　　(孝弟之至通於神明光於四海其武王周公之謂/也通神明光四海而後謂之逹故逹孝之難也以)¶
　　(其本性立教逹於天下則盡人而能之記曰祭有/十倫見事鬼神之道焉見君臣之義焉見父子之)¶
　　(倫焉見貴賤之等焉見親疏之殺焉見爵賞之施/焉見夫婦之别焉見政事之均焉見長幼之序焉)¶
　　(見上下之際焉鋪筵設几祝於室出于祊以交神/明君迎牲而不迎尸以明君臣之義尸為子行父)¶
<pb:KR1f0010_WYG_004-23a>¶
　　(北面事之以明子父之道尸飲五君洗玉爵獻卿/尸飲七以瑶爵獻大夫尸飲九以散爵獻士以明)¶
　　(尊卑之等羣昭羣穆不失其倫以明親疎之殺賜/爵禄必於太廟一獻之後降阼命書以明爵賞之)¶
　　(施君立阼夫人立東房夫婦授受不相襲處以明/夫婦之别為爼貴骨分恵以差貴前賤後以明政)¶
　　(事之均賜爵皆分昭穆有司以齒以明長幼之序/煇胞翟閽咸有畀與以明上下之際此十者君子)¶
　　(之所謂備也禮貴備貴時貴順貴稱羔豚而祭百/官皆足大牢而祭不必有餘禮之所謂稱也稱生)¶
　　(於孝弟行於仁讓而不在於爵位也禮天子犆礿/祫禘祫嘗祫烝諸侯礿則不禘禘則不嘗嘗則不)¶
　　(烝烝則不礿諸侯礿犆禘一犆一祫嘗祫烝祫諸/侯之不敢備禮為有事於天子且致敬讓之意也)¶
　　(然則禮不王不禘何也曰謂大祫也五年大祫禘/其祖所自出而以其祖配之則諸遷主皆在焉然)¶
<pb:KR1f0010_WYG_004-23b>¶
　　(則姬姓諸侯皆祖后稷后稷其所自出也而獨周/公用之何也曰周公得用天子之禮樂周公之用)¶
　　(天子之禮樂武王之志文王之事也然則成王賜/之伯禽受之皆是與曰何為其不是也夏殷亡國)¶
　　(之後也而猶各用其禮樂誼不可以興王而黜前/王之秩也周公身致王治創制禮樂故兼用殷禮)¶
　　(㕘酌四代以匹於二王之恪何過之有且是成王/之賜也成王六嵗而治天下以議禮制度始於其)¶
　　(身非有所拂亂於先王之務也詩曰維清緝熙文/王之典肇禋迄用有成然則仲尼不欲觀禘而歎)¶
　　(周公其衰何也曰仲尼之歎葢歎魯也政出私門/而雍歌下堂魯室既衰而周公不康然則仲尼以)¶
　　(禘與周公與曰與周公也何與之曰以舜而知其/與之也與之何義也曰大徳者必得其位必得其)¶
　　(禄必得其名必得其夀是其義也然則魯九卜郊/而仲尼皆非之何也曰周公之衰自桓公而後也)¶
<pb:KR1f0010_WYG_004-24a>¶
　　(桓公而後則其取僖公何也曰詩之於春秋猶母/之於父也父嚴而母慈父尊而母親僖公之四什)¶
　　(託詩於慈親然則周公見嚴於春秋與曰春/秋之嚴周公之志也龜蓍牛鼠峻於神明)¶
　　　右傳九則¶
　　事君章第十七¶
子曰君子之事上也進思盡忠退思補過將順其美匡¶
救其惡故上下能相親也¶
　(忠順不失以事其上是士君子之孝也士君子既以/忠順白著則亦恂恂粥粥使上下稱恭謹足矣而又)¶
　(曰盡忠補過將順匡救何也曰惡夫愛其君之不若/愛其父敬其君之不若敬其父者也生我者莫如父)¶
<pb:KR1f0010_WYG_004-24b>¶
　(愛我者莫若父其父有過而猶且諫之諫之不聽而/號泣以隨之至於君則曰非獨吾君也是愛敬其君)¶
　(不若其父之至也且以父為得罪於州里鄉黨不憚/勞身以成父之名至於君而獨不然者寧使君取咎)¶
　(於天下萬世不欲當吾身失其禄位則是以身之禄/位重於君之社稷也孟子曰小弁之怨親親也親親)¶
　(仁也親之過小而怨是不可磯也親之過大而不怨/是愈疏也不可磯不孝也愈疏亦不孝也夫以怨而)¶
　(猶謂之孝以盡忠匡救而謂之不忠則君臣上下亦/泮乎如道路人而已詩曰不屬于毛不離于裏言夫)¶
　(上下之不相親也不相親而親之莫如以忠與上以/過自與以美救惡以惡匡美是仲尼所以取諷也)¶
詩云心乎愛矣遐不謂矣中心藏之何日忘之¶
　(愛資母者也敬資父者也敬則不敢諫愛則不敢不/諫愛敬相摩而忠言迸出矣故為子而忘其親為臣)¶
<pb:KR1f0010_WYG_004-25a>¶
　(而忘其君臣子之大戒也然則忠孝之義並與曰何/為其然也忠者孝之推也忠之於天地猶疾雷之致)¶
　(風雨也孝者天地之經義也物之所以生物之所以/成也以孝事君則忠以孝事長則順以孝事友則信)¶
　(以孝事鬼神則格以孝事天地則禮樂和平旤患不/生災害不作故孝之於經義莫得而並也孟子曰人)¶
　(少則慕父母知好色則慕少艾仕則慕君不得於君/則熱中故忠者孝中之務也以孝作忠其忠不窮詩)¶
　(曰王事孔棘不能藝黍稷父母/何食言夫孝之窮於忠者也)¶
　　　右經十七章¶
　　　大傳第十七¶
　子言之事君先資其言拜自獻其身以成其信是故¶
<pb:KR1f0010_WYG_004-25b>¶
　君有責於其臣臣有死於其言故其受禄不誣其受¶
　罪益寡¶
　　(行先而言從居身之道也言先而行從致身之道/也記曰君子先行小人先言先資其言自獻其身)¶
　　(孝子亦為之乎孝子不為之則無以得於君而報/其親孝子亦為之則有以殺其身而死其言然則)¶
　　(孝子奚擇乎晏平仲曰君有不量於臣臣不可不/量於君故君擇臣而使臣擇君而事孝子之義也)¶
　子曰事君大言入則望大利小言入則望小利故君¶
　子不以小言受大禄不以大言受小禄易曰不家食¶
　吉¶
<pb:KR1f0010_WYG_004-26a>¶
　　(君子終日言不及利親在不言畜産朝語不及狗/馬與君子處不言禄位與小人語不及報施而曰)¶
　　(望利受禄何也曰利者易之所不禁也易之多識/前言往行亦有所利之也利涉川以為舟楫也不)¶
　　(然則利禄之行/孝子所不舉也)¶
　子曰事君不下逹不尚辭非其人弗自小雅曰靖共¶
　爾位正直是與神之聽之式榖以女¶
　　(下逹則靡也尚辭則費也自非其人則是以親之/身為市也閔子之辭汶上也可謂正直矣而猶且)¶
　　(有辭焉不惡而嚴故以無匡救/為匡救者閔子之於費是也)¶
　子曰事君逺而諫則讇也近而不諫則尸利也子曰¶
<pb:KR1f0010_WYG_004-26b>¶
　邇臣守和宰正百官大臣慮四方¶
　　(邇臣守和則可以不諫矣不諫而謂之尸利何也/和者鹽梅之務也水水之相濟琴瑟之専一君子)¶
　　(之所不御也慮而後正正而後和守和則守正守/正則長慮守正長慮而不諫者未之有也書曰)¶
　　(告君乃猷裕我不以後人/迷夫非正諫而言此者乎)¶
　子曰事君欲諫不欲陳詩云心乎愛矣遐不謂矣中¶
　心藏之何日忘之¶
　　(諫則微者也陳則不微也諫出於人所不見陳則/與衆見之故匡救之敬不如將順之愛也汲黯大)¶
　　(慮以直陳而見疎石建小慮以屏人而得主故將/順之與匡救共慮也詩曰哀哉不能言匪舌是出)¶
<pb:KR1f0010_WYG_004-27a>¶
　　(維躬是瘁哿矣能言/巧言如流俾躬處休)¶
　子曰事君難進而易退則位有序易進而難退則亂¶
　也又曰事君三違而不出竟則利禄也人雖曰不要¶
　吾不信也¶
　　(易進難退亦有大言大利之望者乎大入而望大/利大言而受大禄夫皆以是要君者也其逹不以)¶
　　(情其自不以人其辭不以倫賄賂是行奸宄是因/功利是稱此三者皆所以要君也以是三者要君)¶
　　(故以聖人之法孝子仁人之言皆不足稱也是天/下之所繇亂也故知易進難退之可以長亂者則)¶
　　(亦知所以逺亂矣子曰君子三揖而進一辭而退/以逺亂也其所以逺亂者何也不與利禄之人共)¶
<pb:KR1f0010_WYG_004-27b>¶
　　(其功/名也)¶
　子曰事君慎始而敬終¶
　　(孝有終始則忠亦有終始孝無終始則忠亦無終/始矣慎始敬終皆為身也為身則亦為親為親則)¶
　　(亦為君矣夫以揚君之過為足以顯親之名者乎/苟進而亂終借親以要君保其利禄以自為不敗)¶
　　(者是亦君子/之所鄙也)¶
　子曰事君可貴可賤可富可貧可生可殺而不可使¶
　為亂¶
　　(父母之養其子貧賤生死有不能免也而以為亂/人之父亂人之子則負販不為夫以易進難退之)¶
<pb:KR1f0010_WYG_004-28a>¶
　　(心居將順不遑之位其於利禄猶盜之也而又盜/仁孝之言以營其身則可使為亂必不可使貧賤)¶
　　(也詩曰君子信盜亂是用/暴盜言孔甘亂是用餤)¶
　子曰事君軍旅不辟難朝廷不辭賤處其位而不履¶
　其事則亂也故君使其臣得志則慎慮而從之否則¶
　孰慮而從之終事而退臣之厚也易曰不事王侯高¶
　尚其事¶
　　(慎慮所以履事也孰慮所以終事也慎慮則多忠/孰慮則寡過夫當不得志之時其所孰慮者無他)¶
　　(亦曰不履事則已矣不履事而猶可以終事是蠱/之謙者也蠱壞而成謙卑而光是仁人孝子不得)¶
<pb:KR1f0010_WYG_004-28b>¶
　　(志者之事也聖/人之所隱也)¶
　子曰惟天子受命於天士受命於君故君命順則臣¶
　有順命君命逆則臣有逆命¶
　　(異哉不似夫子之言也始仕之無所逆命也猶草木/之於風雨也以謂均受之於天君有所不受於天則)¶
　　(臣有所不受於君然不若思補匡救之正也夫是大/臣之道也仲山甫芮良夫之任也晏子曰有道順君)¶
　　(無道横命為士而横命猶孺子之寤其母也取憎/於母而已詩曰維彼哲人告之話言順徳之行)¶
　子云善則稱君過則稱已則民作忠君陳曰爾有嘉¶
　謀嘉猷入告爾后于内女乃順之于外曰此謀此猷¶
<pb:KR1f0010_WYG_004-29a>¶
　惟我后之徳於乎是惟良顯哉¶
　　(過則稱已可謂補過者矣為大臣不慮四方使過/成於上而善没於下猶月之食日也月實作過日)¶
　　(則何過之有記曰五味和而公食之五組綴而公/衣之嘉謀嘉猷非我后之徳而誰乎故以引過歸)¶
　　(徳為臣子之文者則又過也詩曰維仲山甫補之/維仲山甫舉之吉甫稱之不以為罪宣王聞之不)¶
　　(以為過是則盛世/之事也無它親也)¶
　又言之善則稱親過則稱已則民作孝太誓曰予克¶
　紂非予武惟朕文考無罪紂克予非朕文考有罪惟¶
　予小子無良¶
<pb:KR1f0010_WYG_004-29b>¶
　　(是皆質言之非文也晨夕以侍其親言色不離而/以為親過者孰安之乎故將順匡救之言皆為中)¶
　　(主發也人主莫不上聖自為而臣以中主事之必/曰而之事我何不若文王之事王季太顛閎夭之)¶
　　(事文王也則敗矣又不曰禹之事舜也曰無若丹/朱傲惟慢㳺是好傲虐是作罔晝夜頟頟㒺水行)¶
　　(舟則以為禹罪/者乎則疏者乎)¶
　曾子曰君子雖言不受必忠曰道雖行不受必忠曰¶
　仁雖諫不受必忠曰智天下無道循道而行衡塗而¶
　僨手足不揜四支不被手足節四支説者申慇勤耳¶
　詩云行有死人尚或墐之此則非士之罪也有士者¶
<pb:KR1f0010_WYG_004-30a>¶
　之羞也¶
　　(孝子之言何其厲也曰道曰仁曰智夫自以為無/過乎自以為無過則自以為無罪是非孝子之道)¶
　　(也微子比干箕子自以為無罪乎書曰今爾無指/告子顛隮若之何其是亦三仁之罪也孝子之進)¶
　　(必有和氣退必有㢲色雖中道死不非其上不以/罪自説是孝子之行也然則曾子未與於此乎曰)¶
　　(曾子毅其/立辭也嚴)¶
　曾子曰天下有道則君子訢然以交同天下無道則¶
　衡言不革諸侯不聽則不干其上聽而不賢則不踐¶
　其朝是以君子不犯禁而入人境及郊問禁請命不¶
<pb:KR1f0010_WYG_004-30b>¶
　通患而出危色則秉徳之士不讇矣¶
　　(及郊請命不犯禁而入境是猶有將順之心也不/通患而出危色是猶有匡救之意也不聽不行不)¶
　　(踐其朝是不已踈乎上親其下下不敢親其上上/親其下則義也下親其上則讇也然則上下相親)¶
　　(何也曰訢然交同有道之世也溫文元感聖人之/治也以聖人事君則世無不親之君以聖人使臣)¶
　　(則世無不親之臣/曾子或未之逮也)¶
　曾子曰君子不讇富貴以為已説不乗貧賤以居己¶
　尊凡行不義則吾不事不仁則吾不長相奉仁義則¶
　吾與之聚羣嚮爾寇盜則吾與慮國有道則突若入¶
<pb:KR1f0010_WYG_004-31a>¶
　焉國無道則突若出焉如此之謂義夫有世義者哉¶
　曰仁者殆恭者不入慎者不見使正直者邇於刑弗¶
　違則殆於罪是故君子錯在高山之上深澤之汚聚¶
　橡栗藜藿而食之耕稼以老十室之邑昔者大禹見¶
　耕者五耦而式過十室之邑則下為有秉徳之士存¶
　也¶
　　(繇曾子之道可以親上乎甚矣曾子之戇也仁義/則與聚羣嚮寇盗則吾與慮是曾子之慈也不義)¶
　　(不事不仁不長夫謂諸侯也天下一君義如&KR0969;雨/則如之何曰仁者愛人有禮者敬人愛人者人恒)¶
<pb:KR1f0010_WYG_004-31b>¶
　　(愛之敬人者人恒敬之曾子則必有以處此矣然/則盡忠補過將順匡救誰與之乎曰銅鞮伯華將)¶
　　(軍文子祁奚子産其人也過是者其惟文公諸臣/乎狐&KR0367;趙衰魏犨胥臣先軫郤縠則皆賢者也雖)¶
　　(然非文/公不親)¶
　　　右傳十五則¶
　　喪親章第十八¶
子曰孝子之喪親也哭不偯禮無容言不文服美不安¶
聞樂不樂食㫖不甘此哀戚之情也¶
　(子曰喪與其易也寧戚易則文也戚則質也天下之/文不能勝質者獨喪也聖人以孝教天下本於人所)¶
<pb:KR1f0010_WYG_004-32a>¶
　(自致而致之冬溫而夏凊昏定而晨省出必告反必/面聽無聲視無形不登高不臨深不苟訾不苟笑不)¶
　(服闇不登危此非有物力致飾於生也擗踊號泣啜/水枕塊苴杖居廬哀至則哭升降不繇阼階出入不)¶
　(當門隧黙而不唯唯而不對對而不問此非有物力/致飾於死也凡若是者性也性者教之所自出也因)¶
　(性立教而後道徳仁義從此出也夫談道徳仁義於/孝子之前者抑末矣故以喪禮立教猶萬物之反首)¶
　(於霜雪也帝王禮/樂之所著根也)¶
三日而食教民無以死傷生毁不滅性此聖人之政也¶
喪不過三年示民有終也¶
　(性而授之以節謂之教教因性也三日而食粥三年/而終喪猶三日而瞚三年而月語也知生謂之理知)¶
<pb:KR1f0010_WYG_004-32b>¶
　(終謂之道知制謂之法理不可諭道不可告因性立/教則賢者可抑而退不肖者可挽而進也然則上古)¶
　(有以毁滅性有以喪踰制者乎曰未之有也未之有/而禁之何也曰聖人之教也以謂世皆孝子也尊性)¶
　(而明教欲與世之孝子共凖於道然則是不已/文與曰其情有餘也而裁之質則猶未為文也)¶
為之棺槨衣衾而舉之陳其簠簋而哀慼之擗踊哭泣¶
哀以送之卜其宅兆而安措之為之宗廟以鬼享之春¶
秋祭祀以時思之¶
　(若是者皆質也質者堯禹皇王所不能增辛癸黎庶/所不能減也以六者送死重隧犆祫不必有餘懸窆)¶
　(羔豚不必不足其歸於六物者則已矣故天子卿大/夫士庶人等制不一而各有以自致不一者謂之文)¶
<pb:KR1f0010_WYG_004-33a>¶
　(自致者謂之質文有損益質無損益而釋老必欲起/而亂之卒不能亂者是先王之教以人性為之根柢)¶
　(也/)¶
生事愛敬死事哀慼生民之本盡矣死生之義備矣孝¶
子之事親終矣¶
　(孝子之事親終則先王之道徳亦終矣先王之道徳/終者何也天地之道有終有始鬼神之義一屈一伸)¶
　(神明之行始於東方而終於北方禮樂之情發於憂/樂而極於敬愛慶賞刑威先王貴之而有所不用也)¶
　(本生則末生本盡則末盡以愛敬而事生天下之人/皆有以事其生以哀慼而事死天下之人皆有以事)¶
　(其死皆有以事其生則鉶羮藜臭等於五鼎皆有以/事其死則孺泣號咷齊於七廟故義者文也本者質)¶
<pb:KR1f0010_WYG_004-33b>¶
　(也本盡則義備質盡則文至然且孝子皆有崇祀上/配富有享保之思則是皆無有盡也故聖人著其真)¶
　(質以示其至要曰先王之所教順底於無怨者不過/若此而已使世之王者皆繇其道以教民愛敬感民)¶
　(哀慼養生送死各致其質則天下大治孟子曰養生/送死無憾然而不王者未之有也然則性為生者乎)¶
　(曰性與生來不從生生不從生生而從滅滅何也曰/性不可滅愛敬之道滅而性滅性不資生愛敬之道)¶
　(生而性生故曰父子之道天性也以毁而滅性使父/失其慈子失其孝州閭鄉黨失其仁則謂之滅性滅)¶
　(性之非傷生猶傷生之非滅性也然而生傷則其性/亦浸滅矣故毁之與傷聖賢所同戒也然則惡毁傷)¶
　(謂其近於死者乎曰仁孝之義存愛敬之理得雖死/而不滅仁孝之義虧愛敬之理失雖生而已傷然則)¶
　(居親之喪毁瘠過度未失愛敬也而惡其滅性者何/也曰君子之性也非為生之謂也天之所命道之所)¶
<pb:KR1f0010_WYG_004-34a>¶
　(立天下之所法後世之所頌畎畆而享南面韋布而/配上帝孟子曰君子所性仁義禮智根於心傳曰惟)¶
　(天下至誠為能盡其性能盡其性則能盡人之性能/盡人之性則能盡物之性能盡物之性則可以贊天)¶
　(地之化育可以贊天地之化育則可與天地參矣故/性參天地者也然則性參天地非毁所能滅使性可)¶
　(以毁滅則性不能參於天地曰是何言也天地之性/始微而終著其託於臣子猶父母之託體也日鞠養)¶
　(之冀其成長孟子曰人之有是四端也猶其有是四/體也知皆擴而充之矣若火之始燃泉之始逹夫使)¶
　(受性者若火之不燃泉之不逹則天地父母皆靳之/矣然則滅性之於傷膚有别也曰滅性近名者也傷)¶
　(膚近刑者也名者性之殘刑者性之賊也然則樂正/子春之傷足也不近於刑名而其痛近於滅性何也)¶
　(曰性出於天地身出於父母滅性而傷天地傷膚而/恫父母仁人君子則必有以處此矣然則刑名同禍)¶
<pb:KR1f0010_WYG_004-34b>¶
　(也而君子猶不惡名何也曰性不滅名亦不滅性與/身俱生故親之名不與身俱生故尊之尊名而親身)¶
　(皆天/也)¶
　　　右經第十八章¶
　　　大傳第十八¶
　親始喪雞斯徒跣扱上袵交手哭踊惻怛疾痛乾肝¶
　焦肺水漿不入口三日不舉火故隣里為之糜粥以¶
　飲食之悲哀在中故形變於外痛疾在心故口不甘¶
　味身不安美三日而歛動尸舉柩哭踊無數謂其已¶
<pb:KR1f0010_WYG_004-35a>¶
　歛而不可復生也¶
　　(記曰三日而后歛俟其生也三日不生孝子之志/亦衰矣又曰計具可成矣親戚可至矣故以三日)¶
　　(斷之夫孝子之志何衰之有謂其欲生之意斬然/衰矣故衰之衰者變哀者也然則乙丑至癸酉九)¶
　　(日矣乃治材敷几道揚末命何也曰已歛矣已舉/矣未成服而先揚命揚命而後正終正終而後正)¶
　　(始正始而後成服所以教喪之有主也是為天下/主者也其事益大其禮益重若夫括袒哭踊悲哀)¶
　　(則庶人之逹於天子一也然則入自南門之外而/猶之奔喪者與曰異宫也將即位而賔之萬物之)¶
　　(始相見也異夫内之擁立子/者也自天子而下無有也)¶
　斬衰何以服苴苴惡貌也所以首其内而見諸外也¶
<pb:KR1f0010_WYG_004-35b>¶
　斬衰貌若苴齊衰貌若枲大功貌若止小功緦麻容¶
　貌可也此哀之發於容體者也斬衰之哭若往而不¶
　反齊衰之哭若往而反大功之喪三曲而偯小功緦¶
　麻哀容可也此哀之發於聲音者也斬衰唯而不對¶
　齊衰對而不言大功言而不議小功緦麻議而不及¶
　樂此哀之發於言語者也斬衰三日不食齊衰二日¶
　不食大功三不食小功緦麻再不食士與歛焉一不¶
　食故父母之喪既殯食粥朝一溢米莫一溢米齊衰¶
<pb:KR1f0010_WYG_004-36a>¶
　之喪疏食水飲不食菜菓大功不食醯醬小功緦麻¶
　不飲醴酒此哀之發於飲食者也父母之喪居倚廬¶
　寢苫枕塊不税絰帶齊衰之喪居堊室芐翦不納大¶
　功以席降以牀此哀之發於居處者也¶
　　(又曰父母之喪既虞卒哭疏食水飲不食菜果期/而小祥食菜果又期而大祥有醯醬中月而禫禫)¶
　　(而飲醴酒始飲酒者先飲醴酒始食肉者先食乾/肉又曰父母之喪既虞卒哭柱楣翦屏芐翦不納)¶
　　(期而小祥居堊室寢有席又期而大祥居復寢中/月而禫禫而牀内則曰居喪之禮頭有創則沐身)¶
　　(有瘍則浴有疾則飲酒食肉疾止復初不勝喪乃/比於不慈不孝五十不致毁六十不毁七十惟衰)¶
<pb:KR1f0010_WYG_004-36b>¶
　　(麻在身飲酒食肉處於内凡此者皆本/性而立教雖稍為節文未離乎質也)¶
　記曰始死充充如有窮既殯瞿瞿如有求而弗得既¶
　葬皇皇如有望而弗至練而慨然祥而廓然¶
　　(人之觀聖人也以其禮節聖人之觀人也以其精/神精神者禮樂文質之本也三年之内分為五際)¶
　　(愛者致其愛敬者致其敬愛敬哀戚合迸而流雖節/常人亦猶是情也而顔丁少連獨以是名夫豈其)¶
　　(文獨有以異/於人者乎)¶
　縣子曰三年之喪如斬期之喪如剡三年之喪雖功¶
　衰不弔自諸侯逹於士如有服而將往哭之則服其¶
<pb:KR1f0010_WYG_004-37a>¶
　服而往期之喪十一月而練十三月而祥十五月而¶
　禫練則弔既葬大功弔哭而退不聽事焉期之喪未¶
　葬弔於鄉人&KR0152;而退不聽事焉¶
　　(父在齊衰謂之期齊衰練而可以弔/是則已殺矣縣子則猶之殷禮也)¶
　子貢問喪子曰敬為上哀次之瘠為下顔色稱其情¶
　戚容稱其服少連大連善居喪三日不怠三月不解¶
　期悲哀三年憂東夷之子也凡三年之喪言而不語¶
　對而不問廬堊室之中不與人坐焉在堊室之中非¶
<pb:KR1f0010_WYG_004-37b>¶
　見母不入門疏衰皆居堊室不廬廬嚴者也¶
　　(記曰儿喪禮則哀為之主矣告子貢而不然者則/猶之周禮也哀則已質已質則多過敬者哀之節)¶
　　(也少連大連則猶之質也夫為卿大夫而上則必/趨而文矣文有隆殺而質無隆殺從其嚴而嚴之)¶
　　(猶變廬而堊室其居/處不同而情愫一也)¶
　父母之喪居倚廬不塗寢苫枕凷非喪事不言君為¶
　廬宫之大夫士䄠之既葬拄&KR0925;塗廬不於顯者君大¶
　夫士皆宫之凡非適子者自未葬以往於隱者為廬¶
　　(支子雖避適子其於禮一也大夫士雖别於君其/嚴一也嚴近乎文然且已質則亦謂之質而已經)¶
<pb:KR1f0010_WYG_004-38a>¶
　　(之不言居廬是/猶純乎質者也)¶
　既葬與人立君言王事不言國事大夫士言公事不¶
　言家事君既葬王政入於國既卒哭而服王事大夫¶
　士既葬公政入於家既卒哭弁絰帶金革之事無辟¶
　也¶
　　(古之仕者非於王室則其公族甥舅伯叔無所辟/之值王事公事則固有弁絰帶而從於外者矣苞)¶
　　(屨扱袵厭冠不入公門入/公門而從王事非禮也)¶
　君之喪三日子夫人杖五日既殯授大夫世婦杖子¶
<pb:KR1f0010_WYG_004-38b>¶
　大夫寢門之外杖寢門之内輯之夫人世婦在其次¶
　則杖即位則使人執之子有王命則去杖國君之命¶
　則輯杖聽卜有事於尸則去杖大夫於君所則輯杖¶
　於大夫所則杖¶
　　(大夫於君所則輯杖何也同為君喪者也而避嗣/君猶之親喪之與君殯也殷事則歸反於君所此)¶
　　(言夫君喪之不可以請也為大夫/而從公族之禮也非為奪喪者也)¶
　辟踊哭泣哀以送之何也送形而往迎精而反也其¶
　往送也望望然汲汲然如有追而弗及也其反哭也¶
<pb:KR1f0010_WYG_004-39a>¶
　皇皇然若有求而弗得也故其往送也如慕其反也¶
　如疑求而無所得也入門而弗見也上堂又弗見也入¶
　室又弗見也亡矣喪矣不可復即矣故哭泣辟踊盡¶
　哀而已矣悵焉愴焉惚焉愾焉心絶志悲而已矣故¶
　祭之宗廟以鬼享之徼幸復反也成壙而歸不敢入¶
　處室居於倚廬哀親之在外也寢苫枕塊哀親之在¶
　土也故哭泣無時服勤三年思慕之心孝子之志也¶
　人情之實也¶
<pb:KR1f0010_WYG_004-39b>¶
　　(或問曰杖者何也曰身體病羸以杖扶病也然則/父在不杖矣父在不杖堂上不杖然則齊衰之無)¶
　　(辟踊乎曰夫亦其子也孝子之志非父所制也故/曰禮義之經非從天降也非從地出也人情而已)¶
　　(極於人情之為質從/人情而著焉之為文)¶
　免喪之外行於道路見似目瞿聞名心瞿弔死而問¶
　疾顔色戚容必有以異於人也如此而後服三年之¶
　喪¶
　　(服喪者之志有以異於人乎夫其性觸之心凝之/有不自知也必以如是為稱服喪者則其文也多)¶
　　(矣子曰無服之/喪内恕孔悲)¶
<pb:KR1f0010_WYG_004-40a>¶
　記曰喪禮哀慼之至也節哀順變也君子念始之者¶
　也復盡愛之道也有禱祀之心焉北面求諸幽之義¶
　也拜稽顙隱之甚也飯用米貝不&KR0216;虚也以死者為¶
　不可别矣故旌以識之辟踊哀之至也有筭為之節¶
　也&KR0221;括髮去飾之甚也慍哀之變也弁絰葛而葬與¶
　神交也周人弁而葬殷人冔而葬歠主人主婦為其¶
　病也君命食之也反哭升堂反諸其所作也主婦入¶
　于室反諸其所養也反哭之弔也哀之至也反而亡¶
<pb:KR1f0010_WYG_004-40b>¶
　焉失之矣於是為甚殷人既封而弔周人反哭而弔¶
　孔子曰殷已慤吾從周¶
　　(既封而弔已文也而謂之已慤則/將從其迂緩者乎謂疑其安魄也)¶
　既封主人贈而祝宿虞尸既反哭主人與有司視虞¶
　牲有司以几筵舍奠於墓左反日中而虞不&KR0216;一日¶
　離也是日也以虞易奠卒哭曰成事是日也以吉祭¶
　易喪祭明日祔于祖父其變而之吉祭也必於是日¶
　也殷練而祔周卒哭而祔孔子善殷喪之朝也順死¶
<pb:KR1f0010_WYG_004-41a>¶
　者之孝心也哀離其室也故至於祖考之廟而後行¶
　殷朝而殯於祖周朝而遂葬¶
　　(夫子之葬母葢猶朝而殯殯而後葬也朝而殯不/謂之文練而祔不謂之質既封而弔不謂之慤反)¶
　　(室而弔不謂之文夫子兼取之而謂夫子尚質者/何也是非夫子之所貴也夫子之所貴者愛敬哀)¶
　　(慼而已孝子以愛敬哀慼為實其煩促隆殺家相/室老治之天子不加贏庻人不加絀各極其情事)¶
　　(而止故夏殷之禮夫子兼用之而有不盡也孔子/之喪公西赤為志焉飾棺墻置翣設披周也設崇)¶
　　(殷也綢練設旐夏也故文則無所不之也公明儀/治子張之喪褚羃丹質蟻結于四隅殷禮也夫以)¶
　　(公明儀之意謂夫子宜用殷禮者乎夫子而/參用三代亦何不可也故文者質之委也)¶
<pb:KR1f0010_WYG_004-41b>¶
　高子臯之執喪也泣血三年未嘗見齒顔丁之執喪¶
　也始死皇皇焉如有求而弗得既殯望望焉如有從¶
　而弗及既葬慨焉如不及其反而息子思之母死於¶
　衛栁若謂子思曰子聖人之後也四方於子乎觀禮¶
　子葢慎諸子思曰吾何慎哉吾聞之有其禮無其財¶
　君子弗行也有其禮有其財無其時君子弗行也吾¶
　何慎哉¶
　　(子思喪出母而不使子上喪出母何也子思自為/制者子上則子思制之也然則子思所謂財與時)¶
<pb:KR1f0010_WYG_004-42a>¶
　　(者何也傷其母之出也以為貧也/傷其不任也以為禮有所未盡也)¶
　子思曰喪三日而殯凡附於身者必誠必信勿之有¶
　悔焉耳矣三月而葬凡附於棺者必誠必信勿之有¶
　悔焉耳矣喪三年以為極亡則弗之忘矣故君子有¶
　終身之憂無一朝之患也¶
　　(誠信者敬哀之實也誠信敬哀皆質也葬而葛弁/祭而用明器非不誠信也三月而外浸近於文焉)¶
　　(近於文則王公貴人皆自為/隆矣非道之為汚隆者也)¶
　曾申問於曾子曰哭父母有常聲乎曰中路嬰兒失¶
<pb:KR1f0010_WYG_004-42b>¶
　其母焉何常聲之有有子與子游立見孺子慕者有¶
　子謂子游曰予壹不知夫喪之踊也予欲去之久矣¶
　情在於斯其是也夫子游曰禮有微情者有以故興¶
　物者有直情而徑行者夷狄之道也品節斯之謂禮¶
　自上世以來未之有舍也¶
　　(喪之始於懐抱也踊之始於孺子慕也兩者情理/之極也有子近於質子游近於文壹不知夫文質)¶
　　(之至發於自然聖人無所増損/也雖然曾子有子知其本也)¶
　孔子曰啜菽飲水盡其歡斯之為孝歛首足形還葬¶
<pb:KR1f0010_WYG_004-43a>¶
　而無槨稱其財斯之為禮又言之喪不慮居毁不危¶
　身喪不慮居謂無廟也毁不危身謂無後也¶
　　(固知夫夫子之質也還葬而無槨以是為禮者夫/子葢親行之而世不悟也然則葬與廟孰重曰殷)¶
　　(人重葬周人重廟殷之成墓而弔與夫弔於壙也/太甲之居桐武丁之諒隂皆墓也周人虞而吉祭)¶
　　(己葬而祔礿禘嘗烝皆在於廟以為墓祭非禮也/是不同道墓之貴北首謂溫凊也廟之貴西首謂)¶
　　(昭穆也然且君子有不得行其道者曰財也時也/子路去魯謂顔淵曰何以贈我曰吾聞之也去國)¶
　　(則哭于墓而後行反其國不哭展墓而入謂子路/曰何以處我子路曰吾聞之也過墓則式過祀則)¶
　　(下甚矣二子之質也重其先慕其親敬其身然則/野哭而夫子惡之弁人孺悲而夫子以為非禮何)¶
<pb:KR1f0010_WYG_004-43b>¶
　　(也曰喪事總總迫而質逺而文倚/質而不辨以是為杜橋之沽也)¶
　孔子之喪有自燕來觀者舍於子夏氏子夏曰聖人¶
　之葬人與人之葬聖人也子何觀焉昔者夫子言之¶
　曰吾見封之若堂者矣見若坊者矣見若覆夏屋者¶
　矣見若斧者矣從若斧者焉馬鬛封之謂也今一日¶
　三斬板而已封尚行夫子之志乎哉¶
　　(固知夫夫子之質也大夫之封五尺夫子葢猶參/三代之制也成子高曰葬也者藏也藏也者欲人)¶
　　(之弗得見也是故衣足以飾身棺周於衣槨周於/棺土周於椁反壤樹之己矣然則成子高不封乎)¶
<pb:KR1f0010_WYG_004-44a>¶
　　(曰是猶士庶人之禮也將適國而告之使過者皆/式之如之何其不封也然則卜兆卜日孰為輕重)¶
　　(與曰卜兆是也墓之為言慕也卜者必步焉武步/皆坐左干而右戚文舞發步左籥而右翟周人皆)¶
　　(用之未之學也然則卜不改日與曰是皆有其制/焉雖雨必葬雨不克葬改日而葬春秋之所非也)¶
　　(然則葬不分昭穆卜不&KR1258;日吉與曰周之子姓三/百餘國其祔於豐畢者不能數公越時而葬必有)¶
　　(它故内不可告於天子外不可訃/於列國則亦何昭穆待吉之有)¶
　子夏既除喪而見予之琴和之而不和彈之而不成¶
　聲作而曰哀未忘也先王制禮而不敢過也子張既¶
　除喪而見予之琴和之而和彈之而成聲作而曰先¶
<pb:KR1f0010_WYG_004-44b>¶
　王制禮不敢不至焉¶
　　(甚哉二子之情也情當之謂文情當之謂質文質/備矣愛敬不衰是可與語仁孝矣仁孝無它愛敬)¶
　　(而已周公之祀明堂仲尼之殯五父大舜之享虞/思季子之還左袒此物此志也愛敬衰而情文濫)¶
　　(情文濫而禮無所立魯悼公之喪季昭子問於孟/敬子曰為君何食敬子曰食粥天下之逹禮也吾)¶
　　(三臣者之不能居公室四方莫不聞矣勉而為瘠/吾則能毋使人疑夫不以情居瘠者哉我則食食)¶
　　(若是乎孟敬子之質也然而禮散矣生不/能事殁不能喪也而以為誠信可乎哉)¶
　子路曰吾聞諸夫子喪禮與其哀不足而禮有餘也¶
　不若禮不足而哀有餘也祭禮與其敬不足而禮有¶
<pb:KR1f0010_WYG_004-45a>¶
　餘也不若禮不足而敬有餘也¶
　　(子路之祭也室事交乎戸堂事交乎階質明而行/事宴朝而退夫子以為知禮謂其賢於跛倚以臨)¶
　　(者也周禮之貴遲久也三時之積一日之接思成/愾然而取便於食息之頃安知夫神明之交與不)¶
　　(交乎故哀之與敬涉久而見者也詩曰我孔熯矣/式禮莫愆言其持久者也諸宰君婦廢徹不遲言)¶
　　(其終事者也固知夫子之善子路有所未盡也然/而子路質矣子曰禮與其奢也寧儉喪與其易也)¶
　　(寧戚則猶與夫/子路之質者也)¶
　孔子在衞有送葬者夫子觀之曰善哉為喪乎足以¶
　法矣小子識之子貢曰夫子何善爾也曰其往也如¶
<pb:KR1f0010_WYG_004-45b>¶
　慕其反也如疑子貢曰豈若速反而虞乎子曰小子¶
　識之我未之能行也¶
　　(夫子之未能行者何也曰禮繇中作速反而虞夫/子之行周禮也行周禮而不若衞人則是夫子之)¶
　　(哀也夫子葬於防且封矣夫子先反雨甚門人後/至孔子問焉曰防墓崩孔子不應者三泫然流涕)¶
　　(曰吾聞之古不修墓夫豈以殷人而不得行殷禮/乎殷人之禮也已封而虞虞而反弔然而夫子所)¶
　　(尚以其疑慕也夫疑也而夫子以為未能者乎甚/矣夫子之仁也仁孝備而文質生文質生而禮樂)¶
　　(出/矣)¶
　魯人有周豐也者哀公執摯請見之而曰不可公曰¶
<pb:KR1f0010_WYG_004-46a>¶
　我其已夫使人問焉曰有虞氏未施信於民而民信¶
　之夏后氏未施敬於民而民敬之何施而得此於民¶
　也對曰墟墓之間未施哀於民而民哀社稷宗廟之¶
　中未施敬於民而民敬殷人作誓而民始畔周人作¶
　㑹而民始疑苟無禮義忠信誠慤之心以涖之雖¶
　固結之民其不解乎¶
　　(若周豐者可謂知本矣哀敬之生生於孺慕愛親/敬長致哀於父母生而能之生而知之生之有愛)¶
　　(敬没之有哀戚此非必有保傅之訓討詩書之服/習也因性而利導焉耳墟墓之間早已施哀宗社)¶
<pb:KR1f0010_WYG_004-46b>¶
　　(之中早已施敬哀敬固結非一日之積也故為人/子者有無形之視無聲之聽無方之養無制之哀)¶
　　(得其本則禮繇此起樂繇此作不得其本/則猶聚孩提之童與之講殷周之誓誥也)¶
　孔子閒居子夏侍子夏曰敢問詩云凱弟君子民之¶
　父母何如斯謂民之父母矣孔子曰夫民之父母必¶
　逹於禮樂之原以致五至而行三無以横於天下四¶
　方有敗必先知之此謂民之父母矣子夏曰民之父¶
　母既聞命矣敢問何謂五至孔子曰志之所至詩亦¶
　至焉詩之所至禮亦至焉禮之所至樂亦至焉樂之¶
<pb:KR1f0010_WYG_004-47a>¶
　所至哀亦至焉哀樂相生是故正明目而眎之不可¶
　得而見也傾耳而聽之不可得而聞也志氣塞乎天¶
　地此之謂五至子夏曰五至既得而聞之矣何謂三¶
　無孔子曰無聲之樂無體之禮無服之喪敢問何詩¶
　近之孔子曰夙夜基命宥宻無聲之樂也威儀棣棣¶
　不可選也無體之禮也凡民有喪匍匐救之無服之¶
　喪也子夏曰言則大矣美矣盛矣言盡於此而已乎¶
　孔子曰何為其然也君子之服此猶有五起焉子夏¶
<pb:KR1f0010_WYG_004-47b>¶
　曰何如孔子曰無聲之樂氣志不違無體之禮威儀¶
　遲遲無服之喪内恕孔悲無聲之樂氣志既得無體¶
　之禮威儀翼翼無服之喪施及四國無聲之樂氣志¶
　既從無體之禮上下和同無服之喪以畜萬邦無聲¶
　之樂日聞四方無體之禮日就月將無服之喪純徳¶
　孔明無聲之樂氣志既起無體之禮施及四海無服¶
　之喪施於孫子¶
　　(甚矣夫子之交也性情之動以為氣志氣志之動/以為詩禮樂横天下塞四海皆是也其始於愛其)¶
<pb:KR1f0010_WYG_004-48a>¶
　　(親以及於不敢惡天下之親其始於敬其長以及/於不敢慢天下之長周公之祀后稷享文王成王)¶
　　(之臨雍釋奠齒冑養老堯舜之遏宻八音勤事野/死亦皆此物此志也故天下之順非聖人能順之)¶
　　(也聖人因性立教動於至順而天下順應之詩曰/媚兹一人應侯順徳得其本而順用之以為道則)¶
　　(曰要道以為徳則曰至徳上下之和睦無怨則必/繇此矣夫非仲尼而誰能順動如此者乎易曰雷)¶
　　(出地奮豫先王以作樂崇徳殷薦/之上帝以配祖考則必謂此也夫)¶
　　　右傳二十三則¶
　¶
　¶
<pb:KR1f0010_WYG_004-48b>¶
　¶
　¶
　¶
　¶
　¶
　¶
　¶
　孝經集傳卷四¶

